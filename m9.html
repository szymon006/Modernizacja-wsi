<!DOCTYPE html>
<html lang="pl" dir="ltr">
  <head>
    <meta charset="utf-8">
    <title>Modernizacja wsi</title>
    <link rel="stylesheet" href="style.css">

  </head>

  <body>

<div id="wrapper">

      <header>
        <img src="s.png" alt="dom" />
      </header>

      <nav>
        <a class="menu" href="index.html">Modernizacja wsi</a>
        <a class="menu" href="akt.html">Artykuły</a>
        <a class="menu" href="ank.html">Ankieta</a>
        <a class="menu" href="kon.html">Kontakt</a>
      </nav>

      <section>
        <article>
          <h2>Przyjmowania wniosków na modernizację gospodarstw rolnych rozpocznie się 3 stycznia. W województwie pomorskim będzie to prawdopodobnie ostatnie rozdanie. Dofinansowanie trzyma około 300 wniosków.</h2>
          <br>
          Działanie ma na celu wsparcie modernizacji gospodarstw w celu zwiększenia ich efektywności poprzez lepsze wykorzystanie czynników produkcji, w tym wprowadzenie nowych technologii produkcji, poprawę jakości produkcji, różnicowanie działalności rolniczej, a także zharmonizowanie warunków produkcji rolnej z wymogami dotyczącymi ochrony środowiska naturalnego, higieny produkcji oraz warunków utrzymania zwierząt - mówi Arkadiusz Krawczyk z Pomorskiego Oddziału Agencji Rozwoju i Modernizacji Rolnictwa w Gdyni.
          <br><br>
Środki na ten cel pochodzą z jednej z osi Programu Rozwoju Obszarów Wiejskich na lata 2007 - 2013. Czemu więc mogą się one skończyć na dwa lata przed terminem? - Województwo pomorskie bardzo skutecznie ubiega się i wykorzystuje te środki unijne, więc wiele wskazuje na to, że przyszły rok będzie ostatnim - mówi Sylwia Stępień z biura wsparcia inwestycji ARiMR.
<br><br>
By móc ubiegać się o dotację gospodarstwo rolne musi osiągnąć dochodowość na minimalnym poziomie 4 ESU (Europejska Jednostka Wielkości, za jej pomocą wyraża siłę ekonomiczną gospodarstw rolnych, gdzie 1 ESU to 1200 euro). Jeden rolnik dla swojego gospodarstwa może ubiegać się maksymalnie o 300 tys. zł dofinansowania. W zależności od wniosku taką kwotę może otrzymać jednorazowo (w kolejnych edycjach nie będzie mógł składać dalszych wniosków) lub w kilku mniejszych kwotach, aż do momentu uzyskania łącznie maksymalnej puli. Przedmiotem finansowania może być między innymi zakup sprzętu rolniczego, budowa ujęć, pastwisk i placów manewrowych. Wysokość pomocy waha się między 40 - 60 proc. wartości inwestycji.
<br><br>
W ostatnim czasie zmieniły się zasady przyznawania pomocy. Teraz bowiem wniosek o przyznanie wsparcia na kupno, a następnie wspólne użytkowanie maszyn czy urządzeń rolniczych będzie mogła złożyć także grupa beneficjentów. W ten sposób taką pomoc będą mogli otrzymać także właściciele mniejszych gospodarstw rolnych, którzy dotychczas byli wykluczeni z możliwości przyznania takiego wsparcia - wyjasnia Krawczyk.
<br><br>
W przyszłorocznym, prawdopodobnie ostatnim, rozdaniu pula dla województwa pomorskiego nie jest jeszcze znana. Szacuje się jednak, że pozwoli zrealizować około 300 wniosków. Nie oznacza to, że każdy zgłaszający się otrzyma maksymalne dofinansowanie. Średnio na gospodarstwo przypadnie ponad 100 złotych. W ostatniej turze preferowane będą podmioty z branży mleczarskiej.
<br><br>
Początkowo nabór wniosków miał rozpocząć się na przełomie października i listopada. Termin ten jednak przesunięto. - Na decyzję o rozpoczęciu naboru wniosków na "Modernizację gospodarstw rolnych" na początku przyszłego roku miało wpływ kilka czynników, m.in. analiza opinii przedstawionych przez organizacje rolnicze, a także listopadowy termin wyborów czy też zbliżający się okres przedświąteczny. Kolejnym ważnym argumentem przemawiającym za tym terminem, była troska o tzw. "młodych rolników", aby Agencja zdążyła rozpatrzyć złożone przez nich jesienią wnioski, umożliwiając im w ten sposób uczestnictwo w tym programie - tłumaczy Arkadiusz Krawczyk.
          &nbsp; 
          <br><br>       
</article>

      </section>

      <footer>© Zespół orzeszków</footer>


  </div>

  </body>
</html>
