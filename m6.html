<!DOCTYPE html>
<html lang="pl" dir="ltr">
  <head>
    <meta charset="utf-8">
    <title>Modernizacja wsi</title>
    <link rel="stylesheet" href="style.css">

  </head>

  <body>

<div id="wrapper">

      <header>
        <img src="s.png" alt="dom" />
      </header>

      <nav>
        <a class="menu" href="index.html">Modernizacja wsi</a>
        <a class="menu" href="akt.html">Artykuły</a>
        <a class="menu" href="ank.html">Ankieta</a>
        <a class="menu" href="kon.html">Kontakt</a>
      </nav>

      <section>
        <article>
          <h2>Tradycyjna nowoczesność – wypoczynek u rolnika</h2>
          <br>
          Polska wieś od zawsze kojarzona jest z tradycją, spokojem, malowniczymi krajobrazami, smakami „jak u babci” oraz naturą, która jest bardzo różnorodna w zależności od regionu, w którym się znajdujemy. Od dłuższego już czasu zmienia się jednak wizerunek rolnika. Nadal jest on tradycjonalistą, jednak w nowoczesnej odsłonie. Regularnie czyta branżową prasę i interesuje się nowinkami ze świata technologii, którą chętnie wykorzystuje w pracy.
<br><br>
          Polska Organizacja Turystyczna, jako jednostka doceniająca potencjał turystyczny polskiej wsi, daje szanse na bezpłatną promocję biznesów zlokalizowanych na terenach wiejskich. Już po raz drugi właściciele obiektów turystycznych, gospodarstw, a także osoby prowadzące działalność usługową i gastronomiczną miały okazję zgłosić się do konkursu „Na wsi najlepiej – 12 dobrych praktyk w turystyce wiejskiej”.
<br><br>     
          Wybrani gospodarze zyskują coś więcej niż reklamę w mediach – zyskują także gości, którzy poszukują nowych miejsc i doświadczeń. Dla zainteresowanych stworzono aż cztery kategorie, z których należało wybrać jedną. Różnorodna tematyka kategorii pozwoliła na wzięcie udziału w konkursie większej liczbie uczestników.
<br><br>
          Jedną z kategorii konkursu był „Wypoczynek u rolnika” – opcja skierowana do osób prowadzących działalność rolniczą na polskiej wsi. Zgłoszone obiekty turystyczne charakteryzują się bogactwem kulinarnych, kulturalnym, a także bogatą tradycją, objawiającą się chociażby w wystroju domu. Na turystów czekają tu nie tylko malownicze widoki i świeże powietrze, ale także wgląd w lokalne gospodarstwo. Możliwość podpatrywania rolnika przy pracy, czy nawet pomoc przy codziennych obowiązkach stanowi niemałą atrakcję dla mieszkańców wielkich miast.
<br><br>
          „Obserwujemy, że wypoczynek w tradycyjnym gospodarstwie rolnym zaczął być bardzo ceniony, zwłaszcza przez rodziny z dziećmi” mówi Marcin Szałek z portalu rezerwacyjnego Slowhop.com. „Tacy goście z sentymentem wspominają swoje dzieciństwo spędzone u rodziny na wsi, kiedy spędzało się czas w towarzystwie zwierząt, w otoczeniu natury i chcieliby pokazać to swoim dzieciom. W wielu takich gospodarstwach dzieciom umożliwia się wydojenie krowy, pokazuje się jak zrobić masło. Dorośli, na co dzień spędzający czas w biurze, często biorą udział w pracach gospodarczych, twierdząc że to najlepszy relaks”.
<br><br>
          Nie ma wątpliwości, że warto wybrać się na wieś, chociażby na weekend, by odetchnąć po ciężkim tygodniu pracy. Osoby, które ostatni raz odwiedzały wieś w dzieciństwie, mogą być zaskoczone widząc poziom zmechanizowania czy bogatą ofertę rozrywek. Jednocześnie polska wieś nie zatraciła tego, co najlepsze, czyli tradycji i wyjątkowego klimatu.
<br>
&nbsp;        
</article>

      </section>

      <footer>© Zespół orzeszków</footer>


  </div>

  </body>
</html>
